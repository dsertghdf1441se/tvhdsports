Milan-Feyenoord di Champions League, dove vederla in TV e streaming: probabili formazioni
Il Milan sfida il Feyenoord nella gara di ritorno dei play-off della Champions League: i rossoneri devono ribaltare la sconfitta per 1-0 dell’andata. Fischio d’inizio alle ore 18:45, con diretta TV e streaming su Sky e Sky GO. Le probabili formazioni di Conceiçao e Bosschaart.
Newsletter, podcast, live e contenuti speciali. Abbonati ora
A cura di Vito Lamorte

Serata decisiva per il Milan che questa sera è chiamato a rovesciare la sconfitta per 1-0 dell'andata contro il Feyenoord per qualificarsi agli ottavi di Champios League. La squadra di Sergio Conceiçao scenderà in campo oggi alle 18:45 al Meazza contro gli olandesi per il ritorno dei playoff: diretta TV e streaming su Sky e Sky GO.

Il Diavolo, che viene dalla vittoria in casa contro il Verona, non può sbagliare come accaduto allo stadio de Kuip e dovrà fare una partita completamente diversa da quella di sette giorni fa in Olanda: la rete del brasiliano Paixao mette il Feyenoord in leggero vantaggio nella corsa alla qualificazione ma la squadra di Sergio Conceiçao ha tutto a disposizione per poter ribaltare la situazione.

In caso di vittoria del Milan per 1-0 o con gol di scarto si andrà ai supplementari, ed eventualmente ai rigori, per la perfetta parità nel doppio confronto. A San Siro è atteso il tutto esaurito e c'è grandissima attesa da parte dei tifosi rossoneri per questo incontro, visto che potrebbe regalare il derby contro l'Inter agli ottavi di finale.

LEGGI ANCHE
Atalanta-Club Brugge, dove vederla in TV e streaming: probabili formazioni
Conceicao valuta dei cambi nell'undici titolare: Musah verso una maglia da titolare, panchina per Pulisic. Attacco al tridente Felix-Gimenez-Leao.

Partita: Milan-Feyenoord
Orario: 18:45
Dove: stadio Giuseppe Meazza, Milano
Quando: martedì 18 gennaio 2025
Diretta TV: Sky
Diretta Streaming: Sky GO, NOW
Competizione: Champions League 2024-2025, play-off

Milan-Feyenoord, orario e dove vederla in diretta TV: la partita non è in chiaro

Dove vedere in TV Milan-Feyenoord? La partita di Champions non si potrà vedere in TV in chiaro, ma solo in esclusiva per gli abbonati. Diretta su Sky Sport Uno (201) e su Sky Sport 251, con possibilità anche di vedere i momenti salienti su Diretta Gol.

Milan-Feyenoord, dove vederla in diretta streaming
Milan-Feyenoord si potrà vedere in diretta streaming anche su Sky Go, app riservata agli abbonati Sky e disponibile su dispositivi portatili e fissi. Possibile acquistare anche il singolo tagliando dell'evento su NOW, piattaforma live on-demand. Nessuna possibilità di seguire la sfida in chiaro.

Milan-Feyenoord, le probabili formazioni della partita di Champions League
Il Milan dovrebbe puntare sul 4-3-3 con il tridente Pulisic, Joao Felix e Gimenez e il ritorno in mediana di Musah con Fofana e Reijnders. Il Feyenoord non cambierà rispetto all'andata: Paixao, Ueda e Moussa davanti; Timber dovrebbe recuperare e sarà insieme al Moder e Milambo in mezzo al campo. Queste le scelte di Sergio Conceiçao e Pascal Bosschaart.

MILAN (4-3-3): Maignan; Walker, Tomori, Pavlovic, Theo Hernandez; Fofana, Reijnders, Musah; Leao, Joao Felix; Gimenez. All. Conceiçao.

FEYENOORD (4-3-3): Wellenreuther; Read, Beelen, Hancko, Smal; Moder, Milambo, Timber; Paixao, Ueda, Moussa. All. Bosschaart.
