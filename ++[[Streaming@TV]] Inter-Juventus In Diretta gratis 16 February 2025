Juventus-Inter, dove vederla in TV e streaming: formazioni ufficiali, non c’è Marcus Thuram
Juventus-Inter è il posticipo del 25° turno della Serie A 2024-2025: il derby d’Italia si gioca all’Allianz Stadium di Torino, con fischio d’inizio alle ore 20:45. Diretta tv e streaming su DAZN. Le formazioni ufficiali di Thiago Motta e Simone Inzaghi.
Newsletter, podcast, live e contenuti speciali. Abbonati ora
A cura di Vito Lamorte

Juventus-Inter è il posticipo del 25° turno della Serie A 2024-2025. Il derby d'Italia è una delle partita più attese dell'anno calcistico e anche in questo caso le aspettative sono altissime: i campioni d'Itala in carica devono vincere per proseguire il loro duello con il Napoli mentre la Vecchia Signora ha bisogno di punti per restare agganciata alla zona Champions League. Si gioca all'Allianz Stadium di Torino oggi, 16 febbraio 2025, con fischio d'inizio alle ore 20:45. Diretta tv e streaming su DAZN.


Come già anticipato, entrambe le squadre hanno bisogno dei tre punti per i rispettivi obiettivi di classifica; l’Inter prosegue il suo duello al vertice con il Napoli e non vuole mollare la presa sul tricolore mentre la Juventus non può più permettersi di sbagliare per centrare un posto nella prossima Champions. Sia la squadra di Inzaghi che quella di Motta vengono da partite di campionato terminate tra le polemiche per errori arbitrali: l'Inter contro la Fiorentina, con il pallone di Bastoni non ravvisato oltre la linea di fondo e il rigore dubbio di Darmian; e la Juve contro il Como, con il tocco di mano di Gatti giudicato non punibile dal direttore di gara. All'Allianz Stadium arbitrerà Maurizio Mariani.

La gara dell'andata a San Siro è stata molto divertente con tanti colpi di scena: un rocambolesco pareggio per 4-4 che ha diviso l'opinione pubblica, tra chi ha sottolineato lo spettacolo e chi si è focalizzato sugli errori tecnici.

LEGGI ANCHE
Inter-Fiorentina, dove vederla in TV e streaming: le formazioni ufficiali
Partita: Juventus-Inter
Orario: 20:45
Dove: Allianz Stadium, Torino
Quando: domenica 16 febbraio 2025
Diretta TV: DAZN
Diretta Streaming: DAZN
Competizione: Serie A 2024-2025, 245a giornata

Juventus-Inter, dove vederla in diretta TV
Dove vedere in TV la partita tra Juventus-Inter? La gara, che si giocherà alle ore 20: 45 all'Allianz Stadium di Torino, si potrà seguire in diretta TV su DAZN. Telecronaca affidata a Pierluigi Pardo e commento tecnico di Massimo Ambrosini.

Dove vedere Juventus-Inter in diretta streaming
La sfida tra la Juventus e l'Inter si potrà seguire anche in diretta streaming con DAZN: per vederlo in questa modalità serve, oltre all'abbonamento, una Smart TV o un dispositivo come tablet, smartphone e pc.

Juventus-Inter, le formazioni ufficiali della partita di Serie A
La Juventus sceglie ancora Kolo Muani come unica punta, con Vlahovic in panchina, supportato da McKennie, Conceiçao e Nico Gonzalez. In mezzo al campo Khephren Thuram e Koopmeiners. L'Inter ha l'altro Thuram non al meglio: in attacco al fianco di Lautaro c'è Taremi. In difesa ballottaggio Acerbi vince il ballottaggio con de Vrij, a centrocampo il terzetto scolpito con Barella, Calhanoglu e Mkhitaryan. Queste le formazioni ufficiali di Thiago Motta e Simone Inzaghi.

JUVENTUS (4-2-3-1): Di Gregorio; Weah, Gatti, Veiga, Savona; Koopmeiners, K. Thuram; Conceiçao, McKennie, Nico Gonzalez; Kolo Muani. All. Motta

INTER (3-5-2) Sommer; Pavard, Acerbi, Bastoni; Dumfries, Barella, Calhanoglu, Mkhitaryan, Dimarco; Taremi, Lautaro Martinez. All. Inzaghi
